---
title: "11ª Xornada de Liga - Campións!"
description: "Xadrez das Mariñas campión de segunda división grupo A, regresando a primeira división"
date: 2024-05-15
image: "https://blogger.googleusercontent.com/img/b/R29vZ2xl/AVvXsEjmPiHBjQjOuQunD9Ak2tSyZ9UPexz6W0ZxPmS-IP6JVQT1wqLF5Mpfxhlt9MxNGa5EkxzbYjg_Xbv2gwtdrIfMpGP-MLPVs4JoJRaSp1Pb8903axjUKE2BE-nkiD4vE3oXhGnUZFQsRpZVON3VniQxdPv04F5fbbybWxbu-6Bi5YGncTy-GjnZwh5kMW8p/s924/IMG-20240413-WA0003.jpg"
tags: ["Liga Galega", "Resultados", "Campións", "Equipos"]
---

Este sábado púxose remate a tempada 2024 da Liga Galega de Xadrez por Equipos coa celebración da rolda 11.

## Segunda División Grupo A - Campións!

Na segunda división grupo A, enfrontabámosnos ó Recatelo de Lugo, segundo clasificado, ó cal lle sacabamos 1,5 ptos de ventaxa, polo que aínda cunha hipotética derrota 2.5-1.5 podiamos ter opcións de defender o liderato si o terceiro clasificado, o equipo de Narón, non vencía 0-4 na súa visita ó feudo de Bazán A.

O equipo que levamos a Lugo estaba formado por Marcos, Alfonso, Francisco García e Luis. O Recatelo non alineou ós habituais titulares e resultado final foi un 0-4 ó noso favor. **O cal nos confirma como claros campións da categoría** (quinta vez que quedamos campións dalgunha das categorías da Liga Galega nestes 6 anos que levamos participando).

## Segunda División Grupo B

Na segunda división grupo B, para esta última rolda, contamos por primeira vez cun equipo formado sen a presencia no equipo de ningún xogador de terceira, xogaron Francisco Conde, David, Adrián Martínez e Adrián Quevedo, os cales lograron un 2-2 ante o equipo Pirata Tito.
