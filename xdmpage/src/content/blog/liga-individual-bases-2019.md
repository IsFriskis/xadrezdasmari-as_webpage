---
title: "Liga Individual - Bases"
description: "Liga Individual de Xadrez aberta a persoal da UDC, CIDU, Sporting Club Casino e XDM. Primeira e segunda división con ascensos e descensos."
date: 2019-11-04
image: "https://blogger.googleusercontent.com/img/b/R29vZ2xl/AVvXsEjRsedFSojPWW0llboo-LTzDv0kpUq_Knfrq_o_v7JMbNyzgvWNZie01hu1fQNaBcX2ApElkcr9x18543yv2pz4IOz_dUq_oPM2J-TBwjLysSLyXoow_gf82l7Fv0l2sA4_LcD_MrW6G6M/s1600/chess1.bmp"
tags: ["Liga Galega", "Anuncio", "Bases"]
---

## LIGA INDIVIDUAL DE XADREZ (Novembro de 2019)

### Bases

O torneo estará aberto a participación de todos os alumnos e persoal da UDC, e xogadores do CIDU, Sporting Club Casino e XDM.

A inscripción será gratuita.

Xogarase unha liga, a un ritmo de 30´minutos + 10´´seg por xogada.

## Sistema de xogo

A LIGA INDIVIDUAL constará de dúas divisións, primeira e segunda. Cos seus correspondentes ascensos e descensos de categoría para posteriores edicións.

Nesta primeira edición, farase unha orde de forza teórica según o ELO FIDE RÁPIDAS. Os seis primeiros serán asignados á primeira división, os restantes á segunda división. Nesta segunda división existirán os grupos necesarios, partindo da base de contar con dous.

Dependendo da cantidade de xogadores inscritos, poderase variar o sistema de competición, polo que a organización resérvase o dereito a facer modificación ao respecto, previo aviso por mail ou wasap a todos os inscritos.

## Calendario previsto

**Inscricións:** Durante luns 4 e martes 5.

O martes pola noite serán creados os grupos e publicados os calendarios das roldas.

- Rolda 1: mercores día 6 de novembro as 19:30
- Rolda 2: mercores día 13 de novembro as 19:30
- Rolda 3: mercores día 20 de novembro as 19:30
- Rolda 4: mercores día 27 de novembro as 19:30
- Rolda 5: mercores día 4 de decembro as 19:30
- Rolda 1 Ascenso/descenso: mercores día 11 de decembro as 19:30
- Rolda 2 Ascenso: mercores día 18 de decembro as 19:30

O lugar de xogo será A NORMAL, permitíndose que os xogadores, previo acordo de ambos, poidan xogar o seu encontro nunha data e lugar á súa convenencia dentro da semana que corresponde ao seu enfrontamento e comunicando o resultado antes do mércores seguinte.

Como carácter especial, poderase xogar nunha semana distinta pero con previa autorización do árbitro.

## Sistema de ascensos e descensos

Os último clasificado na primeira división descenderá de categoría para vindeiras edicións.

Na rolda 1 de ascenso/descenso enfrontaranse os clasificados no posto 4 e 5 da primeira división, o perdedor descende.

Os clasificados como campión na segunda división, o gañador sube próxima tempada a xogar en primeira división, o perdedor xogará rolda 2 ascenso.

Os dous segundos de segunda división, o gañador xogará rolda 2 de ascenso.

Na rolda 2 de ascenso enfrontaranse o perdedor do enfrontamento dos gañadores de segunda división contra o gañador do enfrontamento dos segundos clasificados. O vencedor do encontro consegue a segunda praza de ascenso para a seguinte edición.

Os participantes autorizan a publicación dos seus datos nos diferentes medios de comunicación que a organización considere oportunos para a necesaria difusión do evento (listado de resultados, clasificacións, partidas, fotos,….).

A participación no campeonato, supón a aceptación destas bases.

Para calquer incidencia de xogo non recollida nas presentes bases aplicaranse as normas FIDE y FEDA en vigor.

[INSCRÍBETE](https://forms.gle/jbRyz2AgdHB64sJg8)
