---
title: "Resultados do Torneo por Equipos 2021"
description: "Macondo venceu o Campionato das Mariñas de xadrez por equipos celebrado en Vila Concepción o 25 de setembro."
date: 2021-10-05
image: "https://blogger.googleusercontent.com/img/b/R29vZ2xl/AVvXsEiBGykRJ5IdvMR8jF5MxiG6ob-CDuZEk4b4jO6PYxW5Gu32IunoptX7tHk5FS44TBQ-qbuvXfH_RGSrTXYFk6Okej1mlqyfCBbBEh3i_Uyspj2qFCtkF5GTAQqQxDbEdysRpALz9xwA4biD/s1754/CRONICA+FINAL+LIGA+DAS+MARI%25C3%2591AS1.jpg"
tags: ["Torneos", "Equipos", "Resultados"]
---

## TORNEO DE XADREZ POR EQUIPOS - Campionato dás Mariñas

O pasado día 25 de setembro celebrouse en Vila Concepción (Cambre) a III Liga por equipos das Mariñas (organizada por Xadrez das Mariñas e Escola Xadrez Sigras, coa inestimable colaboración do Concello de Cambre), que formaba parte dun interesante fin de semana de xadrez no que AGAX incluiu tamén un torneo individual.

Nesta ocasión foron 14 equipos os participantes, 8 en primeira división, divididos en 2 grupos de 4, e 6 en segunda división.

## Primeira División

Primeira división disputouse en dúas fases, unha primeira en liga en dous grupos de 4, e unha segunda fase para decidir a clasificación final, que enfrontaba directamente ao primeiro dun grupo contra o primeiro do outro, decidíndose así o campión e subcampion, enfrontamento entre os segundos de cada grupo para decidir o terceiro e cuarto posto, enfrontamento entre os terceiros para decidir o quinto e sexto posto, e loita entre os cuartos para decidir o sétimo e oitavo posto.

Tras un sorteo inicial, para ver que equipo ía a cada grupo, os grupos quedaron da seguinte forma:

**Grupo A:** Macondo (subcampeon anterior edición), Xadrez Betanzos Lugami (campión anterior edición), TDFC (terceiro clasificado edición anterior), Xadrez Dás Mariñas-CIDU

**Grupo B:** Regatas Perillo, Escola Xadrez Sigras, Alexandre Boveda, Smyslov Sada.

### Fase Final - Resultados

**MACONDO vs E.X. SIGRAS: 2,5-1,5** - CAMPIÓN: MACONDO

**REGATAS PERILLO vs X. BETANZOS: 1,5-2,5** - SUBCAMPION: X. BETANZOS

**E.X. SIGRAS vs TDFC: 1,5-2,5** - 3º CLASIFICADO: TDFC

**A. BOVEDA vs X. BETANZOS LUGAMI: 2,5-1,5** - 5º CLASIFICADO: A. BOVEDA

**XDM-CIDU vs SMYSLOV SADA: 2-2** - 7º CLASIFICADO: XDM-CIDU (desempate)

## Segunda División

Segunda división disputou polo sistema liga, sendo así o resultado final:

1. Mirko I
2. Sporting Club Casino
3. Mirko II
4. X. Betanzos Porto de Paula
5. Smyslov Sada
6. Escola Xadrez Sigras

Nas imaxes que ilustran esta nova aparecen os cadros detallados e algunhas fotos do evento realizado en Vila Concepción.
