---
title: "Agosto Activo I"
description: "Resumo das actividades de xadrez de XDM durante a primeira quincena de agosto 2025."
date: 2025-08-15
image: "https://blogger.googleusercontent.com/img/b/R29vZ2xl/AVvXsEhiN80IQAgPKo5Uh3-l2NRqoUENxXjBJn1yk49SKhtn4Bu4j5CNxEIIyVkiMOKqeUtlHA0SJH-_lGRFjJjNtpA-i0JHuKSWkc8RSMeXqSDtkSwOOW7GGVGp7rUTSVDgTqXsMwgnS_JeiaHXSFgBThNRYImGalYlusUxZy1hc4DCvDw7-Vo_LbFTxr94YRbr/s1600/san%20roque%20betanzos.jpg"
tags: ["Torneos", "Resultados", "Verán"]
---

## Agosto Activo I

Aínda que Agosto é tradicionalmente o mes de vacacións por excelencia, en Xadrez Das Mariñas está sendo un mes bastante activo.

### XVI Torneo San Roque de Betanzos

Torneo plenamente consolidado no contexto do xadrez galego, onde cada ano aumenta tanto o nivel como o número de participantes. O ritmo de xogo era 10'+3".

**Xogaron 3 compañeiros:**

**Marcos Martínez:** Partía no ranking inicial no posto 24, rematou o torneo con 5 dos 7 puntos posibles o que lle outorgou o posto 15 na clasificación final.

**Celso Martínez:** Rematou con 2,5 ptos, e entra na próxima actualización con ELO FIDE de rápidas.

**Pablo Fernández:** Xogador sub-14, quen debutaba nun torneo oficial facendo un bo papel e logrou gañar dúas partidas.

### III Torneo ERLAC

Torneo a ritmo clásico, onde están a participar dous compañeiros.

**Marcos Martínez:** Partindo do posto 9 do ranking inicial, leva un pleno de 4 de 4, e hoxe xogará na mesa 1.

**Adrián Insua:** Leva 1,5 dos 4 posibles, pero facendo un gran papel ante rivais duros.

### I Torneo Xadrez XDM Monte Alto

Seguimos con esta actividade que se está a xogar no Centro Cívico de Monte Alto, e xa está no tramo final da mesma, cunha gran igualdade o que fai que a falta de só unha partida, sexan varios os xogadores con opción de proclamarse campións.

Torneo que se caracteriza polo bo ambiente e gran harmonía entre os participantes, os cales teñen liberdade de adiantar partidas, ou xogar a rolda correspondente en calquera sitio que acorden entre eles, sempre baixo a premisa de cumplir co criterio de que se xogue unha rolda semanal. Trátase de facilitar a promoción do xadrez dando facilidades aos xogadores.
