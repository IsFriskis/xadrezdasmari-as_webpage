---
title: "Fin dun ciclo"
description: "Subcampións provinciais en categoría infantil tras dous anos como campións alevíns. Reflexións sobre catro anos de éxitos no deporte escolar."
date: 2019-05-19
image: "https://blogger.googleusercontent.com/img/b/R29vZ2xl/AVvXsEiU7SQTBiL9d2m1UDCAWXQEaNFsskx0ax6SagusG0sgtN08yiI2LRTJyPweYeFbgqK0McT48gcvIdHzJ9x-Mkh4nOx3Ji3-EIde9k6Mz2OJwuCcvFTF2hhHSb8uzK1mlzwjkLcy_uHMtRRH/s1600/2019prov.jpg"
tags: ["Escolares", "Xogade", "Provincial", "Resultados", "Infantil"]
---

Este grupo de xogadores xogou catro anos no provincial. Dous anos de alevín (ambos como campións provinciais) e outros dous en categoría infantil (neste caso subcampións provinciais).

Dende que empezamos con este programa de unión en Xadrez das Mariñas, coa colaboración de varios clubs, esta foi unha das xeracións mais destacadas.

## Reflexións sobre a organización

Por exemplo é evidente que alguén debería cuestionarse (pero lle corresponderá ás mulleres facelo) se hai necesidade de xadrez feminino. O noso equipo sempre foi a metade feminino. É necesario manter unha categoría aparte? Estamos indicando que é mais difícil para elas?

Por qué segue sen haber campionato galego? Desaparecido pola crise non parece que ninguén pense en recuperalo pese ao baixo custo.

É interesante ver que os resultados mellores obtivéronse coa escola con menos de vinte alumnos na Coruña e agora que pasamos do centenar non parece que os resultados mellorasen.

O resto de escolas, nomeadamente Noia o gran rival na provincia nestes catro anos, teñen grupos con moitas mais horas de clase para os rapaces.

Seguramente estes dous últimos puntos sexan dos aspectos mais salientables na organización do vindeiro curso e seguintes. Subir o nivel e aumentar horas.

Periodo de reflexión en que xogadores, pais, monitores e directivos están invitados a aportar propostas.

Pero con todo hai que quedarse coa excepcional labor deste grupo, que podemos ver nas fotografías destes catro anos e nos que habería que engadir outros xogadores, coma os irmáns Anzola, que contribuíron nas fases previas á provincial.

**Noraboa a todos e a marcarse novos retos!**
